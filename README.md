### Πρόκειται για μια κατασκευή εκθεσιακού εξοπλισμού, που προορίζεται για το πάρκο ΟΑΣΗ, στην Ελευσίνα, στα πλαίσια του φεστιβάλ που θα πραγματοποιηθεί για την πολιτιστική πόλη της Ευρώπης. Βασικό χαρακτηριστικό της ιδέας είναι η προσαρμογή της σε κάθε χρήστη.Η κατασκευή αποτελείται από έναν μεταλλικό σκελετό, ορθογωνικής γεωμετρίας και τέσσερις ανοιγόμενες πόρτες. Το μέταλλο που επιλέχθηκε είναι το αλουμίνιο, ένα ανθεκτικό και ελαφρύ υλικό. Η συναρμολόγηση του σκελετού γίνεται με κοιλοδοκούς, οι οποίες συνδέονται μεταξύ του με συνδέσμους τριών θέσεων. Συγκεκριμένα, κάθε άκρο τον κοιλοδοκών εφαρμόζεται και βιδώνεται σε μια θέση του συνδέσμου. Οι τέσσερις κατακόρυφες πλευρές του σκελετού καλύπτονται από ξύλινες επιφάνειες, οι οποίες λειτουργούν ως ανοιγόμενες πόρτες. Το ξύλο που χρησιμοποιείται για αυτές τις επιφάνειες είναι το κόντρα πλακέ θαλάσσης, ένα υλικό που διατηρεί την εμφάνιση και τις ιδιότητες της φυσικής ξυλείας. Η οροφή και το δάπεδο του κουτιού αποτελούνται από δυο τετράγωνες επιφάνειες, κατασκευασμένες με το ίδιο ξύλο, οι οποίες κουμπώνουν στο επάνω και στο κάτω μέρος αντίστοιχα. Ο εσωτερικός εξοπλισμός που στοιβάζεται στο εσωτερικό της κατασκευής αποτελείται από μικρούς κύβους, μεταλλικού σκελετού ίδιας υλικότητας με αυτή του μεγάλου. Κάθε πλευρά του κύβου έχει τη δυνατότητα να καλυφθεί με ξύλινες επιφάνειες, οι οποίες θα κουμπώνουν με μαγνήτη πάνω στο σκελετό του. Ο χρήστης τοποθετεί τους κύβους, δημιουργώντας διάφορα επίπεδα, ανάλογα τις ανάγκες του.Πρωταρχικό μέλημα της ιδέας είναι η εύκολη συναρμολόγηση της κατασκευής, χωρίς ο χρήστης να απαιτείται να φέρει εξειδίκευσης. Έχει μελετηθεί με σκοπό τη μέγιστη ανοιχτότητα, δημοσιεύοντας όλα τα απαραίτητα σχέδια και βήματα κατασκευής, χωρίς αυτό να επηρεάζει την εύκολη συναρμολόγηση και την ανθεκτικότητα του έργου.
![image](https://github.com/elepoliti00/elepoliti00/assets/136704682/42989dcc-9c2d-4852-9283-61a2778c3715)


<!--
**elepoliti00/elepoliti00** is a ✨ _special_ ✨ repository because its `README.md` (this file) appears on your GitHub profile.

Here are some ideas to get you started:

- 🔭 I’m currently working on ...
- 🌱 I’m currently learning ...
- 👯 I’m looking to collaborate on ...
- 🤔 I’m looking for help with ...
- 💬 Ask me about ...
- 📫 How to reach me: ...
- 😄 Pronouns: ...
- ⚡ Fun fact: ...
-->
